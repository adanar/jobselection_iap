![bananapi-banner](https://drive.google.com/file/d/0B10NnBBYyGxnc0lKbVE0MnVHT00/view?usp=sharing)

# jobselection_iap

- Βίντεο απο την παρουσίαση του έργου : [http://businesspi.github.io/video-parousiasi-businesspi-greeklug.html](http://businesspi.github.io/video-parousiasi-businesspi-greeklug.html)
- Για νέα σχετικά με την εξέλιξη του έργου επισκεφθείτε την ιστοσελίδα  [http://businesspi.github.io](http://businesspi.github.io)
- Για να συζητήσετε η να θέσετε ένα ερώτημα επισκεφθείτε το [Forum](https://forum-businesspi.rhcloud.com) 
- Για να διαβάσετε οδηγούς χρήσης ή την τεκμηρίωση του έργου επισκεφθείτε το [Wiki](https://github.com/ellak-monades-aristeias/BusinessPi/wiki) 
- Για συζήτηση ή αναφορά προβλήματος επισκεφθείτε την σελίδα [Issues](https://github.com/ellak-monades-aristeias/BusinessPi/issues)

## Σκοπός του έργου

Το BusinessPi σκοπό έχει να παρέχει μια λύση ανοιχτού hardware και λογισμικού που θα επιτρέπει στους εργαζόμενους να εργάζονται, συνεργάζονται ή να βρίσκουν την πληροφορία που χρειάζονται, όταν τη χρειάζονται, οπουδήποτε και εάν βρίσκονται, με ελάχιστο κόπο και χρόνο, με μόνη προϋπόθεση μια συσκευή με σύνδεση στο Internet (tablet, laptop, smartphone, pc κ.α.).

Αναλυτικές πληροφορίες στο [Wiki του BusinessPi](https://github.com/ellak-monades-aristeias/BusinessPi/wiki)

## Περιεχόμενα του αποθετηρίου [Παραδοτέων]

Τα περιεχόμενα του αποθετηρίου αποτελούν και τα παραδοτέα του έργου. Για την ανάπτυξή του χρησιμοποιήθηκε ΕΛ/ΛΑΚ λογισμικό και λειτουργικά συστήματα (Ubuntu 14.04 Workstation, Debian 8 testing, Bananian 15.04 και Ubuntu Server 14.04). 
Όλο το έργο που υλοποιήθηκε, είναι ανοιχτό λογισμικό και αναπτύχθηκε για χρήση σε ανοιχτό hardware. Για την άδεια χρήσης το έργου ο κάθε φάκελος περιλαμβάνει και την εκάστοτε άδεια ανοιχτού λογισμικού/περιεχομένου με όνομα **LICENSE**. Αν έχετε απορίες, ή παρατηρήσεις ακολουθήστε τις οδηγίες του Wiki στο κεφάλαιο **Support**:

- https://github.com/ellak-monades-aristeias/BusinessPi/wiki/Support

### BusinessPi-OS

Περιλαμβάνει την στιγμιότυπο (image file) του λειτουργικού συστήματος που μπορεί να εγκαταστήσει οποιοσδήποτε σε ένα BananaPi. Σχετικά με την λήψη και εγκατάστασή του διαβάστε τις οδηγίες στο Wiki στο κεφάλαιο **System Setup**:

- https://github.com/ellak-monades-aristeias/BusinessPi/wiki/System-Setup

### Hardware

Περιλαμβάνει εικόνες, τεχνικά φυλλάδια και αρχεία του υλικού που χρησιμοποιήθηκαν για την ανάπτυξη του BusinessPi-OS. Αναλυτικές πληροφορίες μπορείτε να διαβάσετε στο Wiki στο κεφάλαιο **Hardware**:

- https://github.com/ellak-monades-aristeias/BusinessPi/wiki/Hardware

### Images

Ο φάκελος περιλαμβάνει διάφορες εικόνες που χρησιμοποιούνται στο έργο (wiki, website κλπ).

### Presentations

Ο φάκελος περιλαμβάνει αρχεία παρουσιάσεων του έργου στις κοινότητες ΕΛ/ΛΑΚ 

### Software

Ο φάκελος περιλαμβάνει τον πηγαίο κώδικα του Vtiger, της μετάφρασης του Vtiger στα ελληνικά, εργαλεία που φτιάχτηκαν για την αξιολόγηση των επιδόσεών του μαζί με εικόνες από τα αποτελέσματά που καταγράφτηκαν, αλλά και το λογισμικό που αναπτύξαμε για την αυτόματη ρύθμιση και εγκατάστασή του Vtiger 6.3.0, που συμπεριλαμβάνεται στο λειτουργικό σύστημα του BusinessPi-OS. 
Το λογισμικό αυτό μπορεί να χρησιμοποιηθεί και ανεξάρτητα από το λειτουργικό σύστημα του BananaPi σε περίπτωση που ο χρήστης επιθυμεί να κάνει εγκατάσταση μια διαφορετική (Debian based) διανομή στο BananaPi του ή ακόμα και σε άλλο Single Board Computer. 
Αναλυτικές πληροφορίες μπορείτε να διαβάσετε στο Wiki στο κεφάλαιο **System Setup (Build)**:

- https://github.com/ellak-monades-aristeias/BusinessPi/wiki/System-Setup-(Build)

### Web-Site

Ο φάκελος περιλαμβάνει τον πηγαίο κώδικα της ιστοσελίδας του BusinessPi ο οποίος είναι επισκέψιμος στο:

- http://businesspi.github.io

### Wiki

Ο φάκελος περιλαμβάνει τον πηγαίο κώδικα του wiki ο οποίος είναι επισκέψιμος στο : 

- https://github.com/ellak-monades-aristeias/BusinessPi/wiki

### Ταυτότητα Έργου

Ο φάκελος περιλαμβάνει μια συνοπτική περιγραφή ταυτότητας έργου και μια τεχνική *Αναφορά Έργου BusinessPi*


> Το έργο έχει εγκριθεί για Ενίσχυση Έργων Ανοιχτού Λογισμικού από την [ΕΕΛ/ΛΑΚ](https://ellak.gr/)




 

Σκοπός του project είναι η ανάπτυξη ενός συστήματος διαχείρισης των αιτήσεων των επιχειρήσεων και των φοιτητών που εμπλέκονται στις διαδικασίες υλοποίησης της Πρακτικής Άσκησης. Η εφαρμογή ονομάζεται “Job Selection - Internship Application Platform” (JobSelection-iap) και συνίσταται κυρίως στην ταυτοποίηση (authentication) και εξουσιοδότηση (authorization) επιχειρήσεων, με τη χρήση της ηλεκτρονικής ταυτότητας που διαθέτουν και της υποδομής STORK 2.0 (https://www.eid-stork2.eu/), να εκτελέσουν ενέργειες που αναφέρονται στη ανακοίνωση θέσεων εργασίας και στην επιλογή φοιτητών (από αυτούς που με αντίστοιχο τρόπο υπέβαλαν σχετική αίτηση). Το έργο αυτό συμπληρώνει και επεκτείνει τη λειτουργικότητα του υφισταμένου συστήματος “Κεντρικής Υποστήριξης της Πρακτικής Άσκησης Φοιτητών ΑΕΙ - ΑΤΛΑΣ” (http://atlas.grnet.gr/) -- αυτοματοποιώντας τη διαδικασία εγγραφής και συμμετοχής των επιχειρήσεων (η υφιστάμενη αντίστοιχη διαδικασία στον ΑΤΛΑΝΤΑ διεκπεραιώνεται σε ένα μεγάλο βαθμό χειρωνακτικά).
Σημειώνεται ότι η εφαρμογή αυτή χρηματοδοτήθηκε (κατά ένα μεγάλο μέρος) από το ευρωπαικό πρόγραμμα STORK 2.0.

Η εφαρμογή έχει αναπτυχθεί σε περιβάλλον WordPress και η λειτουργικότητά της συνίσταται στα παρακάτω:
α) Εγγραφή και Διαχείριση χρηστών (επιχειρήσεων και φυσικών προσώπων) με βάση τα “STORK 2.0 credentials” που διαθέτουν,
β) Δημιουργία “οντότητας επιχείρησης”, η οποία συνδέεται με τους χρήστες που ταυτοποιούνται μέσω της υποδομής STORK 2.0 (η “οντότητα” αυτή αποτελεί το αντικείμενο που υποδέχεται και ενοποιεί τις σχετικές ενέργειες των χρηστών-φυσικών προσώπων (π.χ. γραμματέας, διευθυντής επιχείρησης, στέλεχος μιας θυγατρικής κλπ.)

Ο κώδικας που έχει αναπτυχθεί δημιουργεί ένα σύστημα από σελίδες WordPress, που συνδέονται μεταξύ τους με ένα απλό σύστημα workflow. Οι σελίδες αυτές αποτελούν ουσιαστικά ένα επίπεδο διασύνδεσης (processing and presentation layer) του περiεχομένου που δημιουργείται/φιλοξενείται στο WordPress με ένα τρίτο σύστημα διαχείρισης χρηστών (φυσικών και νομικών προσώπων) με ηλεκτρονικές ταυτότητες. Ειδικότερα, οι σελίδες αυτές κατατάσσονται σε τέσσερα είδη:
α) Σελίδες οι οποίες αντλούν αυτόματα στοιχεία από την ηλεκτρονική ταυτότητα ενός προσώπου (μέσω της υποδομής STORK 2.0), με σκοπό την αποθήκευσή αυτών στη βάση δεδομένων του WordPress.
β) Σελίδες οι οποίες επιτρέπουν σε ένα χρήστη να συμπληρώσει φόρμες (με προσωπικά του στοιχεία, συμπληρώνοντας αυτά που ελήφθησαν μέσω STORK 2.0, ή στοιχεία για μια διαθέσιμη θέσης εργασίας), με σκοπό την αποθήκευσή τους στη βάση δεδομένων του WordPress.
γ) Σελίδες οι οποίες ανακαλούν και προβάλλουν στο χρήστη αποθηκευμένη πληροφορία (με σκοπό τον επανέλεγχο της από τον ίδιο, την εκτέλεση μιας επόμενης ενέργειας κλπ.).
δ) Σελίδες στις οποίες ο χρήστης καλείται να επιλέξει ποια ακόλουθη ενέργεια επιθυμεί να πραγματοποιήσει εντός του περιβάλλοντος της εφαρμογής.

Αρχική σελίδα: http://iap.atlantis-group.gr/TestJobSelection/home.php
