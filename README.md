![19](https://cloud.githubusercontent.com/assets/15156086/10582659/97fcc958-7691-11e5-9705-f6a93d8f0b4a.PNG)


# jobselection_iap

Το έργο αναπτύχθηκε για τις ανάγκες της διπλωματικής εργασίας με τίτλο: "Χρήση της Υποδομής Ταυτοποίησης Προσώπων STORK 2.0 (Secure Identity Across Borders Linked) στο περιβάλλον ενός Ευρωπαϊκού Πανεπιστημίου (με Εφαρμογή στο Παν. Αιγαίου)", την οποία μπορεί να αναζητήσει κάποιος στην Βιβλιοθήκη του Πανεπιστημίου Αιγαίου: http://portal.lib.aegean.gr/portal/dt#portal_txt.phtml?prnbr=1198053923197

Κατά την εκπόνησή του συνεργάστηκα με τα μέλη του εργαστηρίου "Information Management Lab (i4M Lab)", το οποίο αποτελεί μέρος της Ερευνητικής Ομάδας "ATLANTIS Group".

- Σχετικά με την Ερευνητική Ομάδα "ATLANTIS Group" επισκεφθείται την ιστοσελίδα: http://www.atlantis-group.gr/
- Σχετικά με την δημιουργό του έργου: [CV_Chatzidimitrakou_Christine.pdf](https://github.com/ellak-monades-aristeias/jobselection_iap/files/16151/CV_Chatzidimitrakou_Christine.pdf)
- Για νέα σχετικά με την εξέλιξη του έργου επισκεφθείτε την ιστοσελίδα: https://ma.ellak.gr/forge/projects/jobselection_iap 
- Για την χρήση της εφαρμογής επισκεφθείτe την ιστοσελίδα: http://iap.atlantis-group.gr/TestJobSelection/home.php


## Σκοπός του έργου

Σκοπός του project είναι η ανάπτυξη ενός συστήματος διαχείρισης των αιτήσεων των επιχειρήσεων και των φοιτητών που εμπλέκονται στις διαδικασίες υλοποίησης της Πρακτικής Άσκησης. Η εφαρμογή ονομάζεται “Job Selection - Internship Application Platform” (JobSelection-iap) και συνίσταται κυρίως στην ταυτοποίηση (authentication) και εξουσιοδότηση (authorization) επιχειρήσεων, με τη χρήση της ηλεκτρονικής ταυτότητας που διαθέτουν και της υποδομής STORK 2.0 (https://www.eid-stork2.eu/), να εκτελέσουν ενέργειες που αναφέρονται στη ανακοίνωση θέσεων εργασίας και στην επιλογή φοιτητών (από αυτούς που με αντίστοιχο τρόπο υπέβαλαν σχετική αίτηση). Το έργο αυτό συμπληρώνει και επεκτείνει τη λειτουργικότητα του υφισταμένου συστήματος “Κεντρικής Υποστήριξης της Πρακτικής Άσκησης Φοιτητών ΑΕΙ - ΑΤΛΑΣ” (http://atlas.grnet.gr/) -- αυτοματοποιώντας τη διαδικασία εγγραφής και συμμετοχής των επιχειρήσεων (η υφιστάμενη αντίστοιχη διαδικασία στον ΑΤΛΑΝΤΑ διεκπεραιώνεται σε ένα μεγάλο βαθμό χειρωνακτικά).
Σημειώνεται ότι η εφαρμογή αυτή χρηματοδοτήθηκε (κατά ένα μεγάλο μέρος) από το ευρωπαικό πρόγραμμα STORK 2.0.

## Περιεχόμενα του αποθετηρίου [Παραδοτέων]

Η εφαρμογή έχει αναπτυχθεί σε περιβάλλον WordPress και η λειτουργικότητά της συνίσταται στα παρακάτω:

α) Εγγραφή και Διαχείριση χρηστών (επιχειρήσεων και φυσικών προσώπων) με βάση τα “STORK 2.0 credentials” που διαθέτουν,
β) Δημιουργία “οντότητας επιχείρησης”, η οποία συνδέεται με τους χρήστες που ταυτοποιούνται μέσω της υποδομής STORK 2.0 (η “οντότητα” αυτή αποτελεί το αντικείμενο που υποδέχεται και ενοποιεί τις σχετικές ενέργειες των χρηστών-φυσικών προσώπων (π.χ. γραμματέας, διευθυντής επιχείρησης, στέλεχος μιας θυγατρικής κλπ.)

Ο κώδικας που έχει αναπτυχθεί δημιουργεί ένα σύστημα από σελίδες WordPress, που συνδέονται μεταξύ τους με ένα απλό σύστημα workflow. Οι σελίδες αυτές αποτελούν ουσιαστικά ένα επίπεδο διασύνδεσης (processing and presentation layer) του περiεχομένου που δημιουργείται/φιλοξενείται στο WordPress με ένα τρίτο σύστημα διαχείρισης χρηστών (φυσικών και νομικών προσώπων) με ηλεκτρονικές ταυτότητες. Ειδικότερα, οι σελίδες αυτές κατατάσσονται σε τέσσερα είδη:
α) Σελίδες οι οποίες αντλούν αυτόματα στοιχεία από την ηλεκτρονική ταυτότητα ενός προσώπου (μέσω της υποδομής STORK 2.0), με σκοπό την αποθήκευσή αυτών στη βάση δεδομένων του WordPress.
β) Σελίδες οι οποίες επιτρέπουν σε ένα χρήστη να συμπληρώσει φόρμες (με προσωπικά του στοιχεία, συμπληρώνοντας αυτά που ελήφθησαν μέσω STORK 2.0, ή στοιχεία για μια διαθέσιμη θέσης εργασίας), με σκοπό την αποθήκευσή τους στη βάση δεδομένων του WordPress.
γ) Σελίδες οι οποίες ανακαλούν και προβάλλουν στο χρήστη αποθηκευμένη πληροφορία (με σκοπό τον επανέλεγχο της από τον ίδιο, την εκτέλεση μιας επόμενης ενέργειας κλπ.).
δ) Σελίδες στις οποίες ο χρήστης καλείται να επιλέξει ποια ακόλουθη ενέργεια επιθυμεί να πραγματοποιήσει εντός του περιβάλλοντος της εφαρμογής.

### ReadMe.docx

Περιλαμβάνει υλικό σχετικό με την ανάπτυξη του έργου, ιδιαίτερα χρήσιμο για την κατανόηση των αρχείων κώδικα. Σχετικά με τη λήψη του αρχείου αυτού επισκεφθείται την ιστοσελίδα:
https://github.com/ellak-monades-aristeias/jobselection_iap/blob/master/ReadMe.docx

### Αρχεία κώδικα

Περιλαμβάνει τα αρχεία κώδικα που χρησιμοποιήθηκαν για την ανάπτυξη της εφαρμογής "Job Selection - IAP".
- https://github.com/ellak-monades-aristeias/jobselection_iap
